---
id: 2267
title: Gamejam
date: '2020-04-19T21:28:39+02:00'
author: mike.zenith
layout: page
guid: 'http://www.letscode.hu/?page_id=2267'
newsphere-meta-content-alignment:
    - align-content-left
---

A [hivatalos Ludum Dare 46](https://ldjam.com/events/ludum-dare/46) után egy héttel mi is észbekapunk és összedobunk a hétvégén egy játékot. Ha már mi megtesszük azt, akkor miért ne hirdethetnénk belőle mi is eseményt, hátha másokat is érdekel?

#### **Szabályok**

A Gamejam *(későbbiekben esemény)* lényege, hogy rövid idő alatt **önerőből egy kész játékot hozz létre**, mindezt egy adott témához igazítva.

#### A téma: Side effects

**Bárki részt vehet az eseményen**: szóló fejlesztők, csapatok. A lényeg, hogy akarj valamit létrehozni és elküldeni nekünk!

A fejlesztéshez **bármilyen eszközt, programozási nyelvet** segítségül hívhatsz, **amit birtokolsz, terjeszthetsz és/vagy szabadon felhasználhatsz**. Arra kérünk, hogy az összes ilyen forrás és eszköz nevét és fellelhetőségét a pályázat mellett szöveges formában közöld.  
Ide tartoznak a felhasznált grafikák, hangok, betűtípusok is.

Kérünk továbbá, hogy **kerüld a plágiumot**, más termék másolását vagy már létező, jogvédett grafikákból és hangokból mutált erőforrások használatát! Így ha platformert küldenél, melyben Mariohoz nagyon hasonló figura ugrálna kék teknősök fején és csőszerű teleportkapukon közlekedne, vélhetően nem közölhetnénk az oldalon.

Ezekkel kapcsolatos jogi körülmények a beküldőt terhelik, mi csupán egy hosszútávú, de átmeneti megjelenítési megoldást biztosítunk!  
*Lásd lejjebb, Jogok rész*.

Csak olyan művet áll módunkban elfogadni és közölni, amelyek a lentebb megadott beküldési határidő előtt érkeztek be hozzánk és az itt leírtaknak megfelelnek!

#### **Beküldés**

Ahhoz, hogy a játékod szerepeljen a többi között,  **a futtatható játékod** (lásd lejjebb hosting rész), a **megjelölt forrásokat és egy passzoló képet** legalább el kell küldened a <podcast@letscode.hu> mail címre.

A beküldés határideje **2020. Április 26. (vasárnap) éjfél.** A játék portolása webre ez után is megtörténhet.

Az esemény **2020. Április 24. (péntek) 9h-kor indul**.

#### Hosting

Rengeteg helyen tudod hostolni a játékod ingyenesen. Itt álljon pár népszerű platform:

- **[Itch.io](https://itch.io)** Itch.io HTML5, Flash, Java, Unity, valamint asztali játékok hostolására. Nézd meg a [getting started](https://itch.io/docs/creators/getting-started) guide-ot.
- **[GameJolt](https://gamejolt.com)** GameJolt web és desktop megoldások hostolására. Itt tudsz [új játékot hozzáadni](https://gamejolt.com/dashboard/games/add) a GameJoltra.
- **[Newgrounds](http://www.newgrounds.com/)** Flash(swf) és HTML5(zip). [Itt](http://www.newgrounds.com/projects/games) tudsz új tartalmat felvenni.
- **[Kongregate](http://kongregate.com)** Ingyenes tárhely Unity, Flash, HTML5 és WebGL játékoknak. [Feltöltésről itt olvashatsz bővebben.](http://docs.kongregate.com/docs/uploading-your-game)

#### Forráskód

- [Github](https://github.com/)
- [Gitlab](https://gitlab.com)

#### Végeredmény, honorálás

A Gamejam után legkésőbb **május elsejéig** az összes hozzánk beérkező és az itt leírtaknak megfelelő pályaművet közöljük.

Ezeket versenyeztetve belső és külső szavazást is indítunk, melyek eredményét forrásmegjelöléssel együtt publikáljuk.   
A szavazásra szánt idő és annak minősége a beérkezett pályaművek mennyiségétől függ.

**A legjobb játékot készítő csapatot podcastban látjuk vendégül.**

#### Jogok

A beküldött művek a készítők és a forrásban megjelölt entitások tulajdonát képezik.

A letscode.hu csapata semmilyen jogi felelősséget nem vállal a Gamejam-ben megjelenített és külső partner, látogató, felhasználó által közölt tartalommal kapcsolatban. Azokat a megjelölt készítő, futtató platform *(lásd hosting)* és a forrásokban megjelölt szerzők viselik!

Jelen eseményben weboldalunk és csapatunk csupán mint szervező és megjelenítést biztosító médium van jelen. A Gamejam-ben részt vett pályaműveket nem honoráljuk materiális formában, így ezzekkel kapcsolatban elszámolási és más kötelezettségei sem a beküldőknek, sem csapatunknak nem lépnek fel.